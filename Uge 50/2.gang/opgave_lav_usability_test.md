# Opgave: lav en tænke-højt test

I denne opgave skal I arbejde sammen parvis.


1. Beslut jer for en hjemmeside som I vil usability teste (det skal ikke være jeres projekt, men en side I finder på nettet.)


2. Lav 3-5 opgaver (tasks) som brugeren skal udføre på siden. Skriv dem ned. Husk at opgaverne skal være realistiske, og at der ikke skal være nogen hints til hvordan man fx skal navigere på siden (vælge fra menuer, klikke på knapper eller lignende) - det skal være en beskrivelse af hvad brugeren skal gøre, ikke hvordan vedkommende skal gøre det. I kan hente inspiration i [denne artikel](https://www.nngroup.com/articles/task-scenarios-usability-testing/) som beskriver hvordan man laver tasks. Læs evt. på [NNGroups side](https://www.nngroup.com/articles/better-usability-tasks/) om hvordan man laver virkelig elendige tasks! Så ved I hvad man skal undgå.


3. Når I har lavet jeres tasks, skal I sætte jer sammen med et andet par. Det er meningen at I skal være hinandens testdeltagere, sådan at én fra det ene par er facilitator, og en fra det andet par er testdeltager.

4. I en rigtig testsituation ville man nu sørge for at forklare testen, og instruere brugeren i hvad der skal ske, og evt. spørge om lov til at optage.


4. Udfør selve tænke-højt-testen. Sørg for at notere observationerne ned i forhold til hvad testpersonen gør og siger under løsningen af testopgaverne. Det kan godt føles lidt kunstigt at være testpersonen der skal tænke højt. Facilitatorens rolle er også fyldt med faldgruber som kan ende med at påvirke resultatet.  Check evt. [denne artikel](https://www.nngroup.com/articles/leading-questions/?lm=usability-test-mistakes&pt=youtubevideo) og [denne artikel](https://www.nngroup.com/articles/talking-to-users/) (med tilhørende video) ud før I går i gang


5. Bearbejdning af data: lav et Excel-ark svarende til det I så i [videoen](https://www.youtube.com/watch?v=uG_JrhMG-_U) (fra 5.25), med kolonnerne: Kategori, Problemstilling, Optimeringstiltag.


6. Vi samler op på klassen.

